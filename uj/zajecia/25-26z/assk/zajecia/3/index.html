<!DOCTYPE html><html lang="pl"><head><meta charset="utf-8">
	<meta name="robots" content="none">
	<meta name="viewport" content="width=device-width,height=device-height,initial-scale=1">

	<title>Analiza stosunków społecznych w Korei na przykładach sztuki tradycyjnej i współczesnej</title>
	<meta name="author" content="Tomasz Wilczyński">

	<base href="https://twilczynski.com/">
	<link rel="icon" href="data:,">
	<link rel="stylesheet" href="uj/.res/all.css">
	<link rel="stylesheet" media="print" href="uj/.res/print.css">
</head><body class="home">

<h1>Analiza stosunków społecznych w Korei na przykładach sztuki tradycyjnej i współczesnej</h1>

<h2>Cho Se-hui - Niewielka kula, którą podrzucił w górę karzeł</h2>

<ul class="gallery">
	<li><a href="uj/zajecia/24-25z/assk/zajecia/3/img/구룡마을1.jpg"><img src="uj/zajecia/24-25z/assk/zajecia/3/img/구룡마을1.jpg" alt="구룡마을.jpg"></a></li>
	<li><a href="uj/zajecia/24-25z/assk/zajecia/3/img/구룡마을2.jpg"><img src="uj/zajecia/24-25z/assk/zajecia/3/img/구룡마을2.jpg" alt="구룡마을2.jpg"></a></li>
	<li><a href="uj/zajecia/24-25z/assk/zajecia/3/img/한강의기적.webp"><img src="uj/zajecia/24-25z/assk/zajecia/3/img/한강의기적.webp" alt="한강의 기적"></a></li>
	<li><a href="uj/zajecia/24-25z/assk/zajecia/3/img/경제성장.webp"><img src="uj/zajecia/24-25z/assk/zajecia/3/img/경제성장.webp" alt="경제 성장.webp"></a></li>
	<li><a href="uj/zajecia/24-25z/assk/zajecia/3/img/경제성장통계.jpg"><img src="uj/zajecia/24-25z/assk/zajecia/3/img/경제성장통계.jpg" alt="경제성장통계"></a></li>
	<li><a href="uj/zajecia/24-25z/assk/zajecia/3/img/노인빈곤율.jpg"><img src="uj/zajecia/24-25z/assk/zajecia/3/img/노인빈곤율.jpg" alt="노인 빈곤율.jpg"></a></li>
	<li><a href="uj/zajecia/24-25z/assk/zajecia/3/img/사회계층이동.jpg"><img src="uj/zajecia/24-25z/assk/zajecia/3/img/사회계층이동.jpg" alt="사회계층이동.jpg"></a></li>
	<li><a href="uj/zajecia/24-25z/assk/zajecia/3/img/superrich1.webp"><img src="uj/zajecia/24-25z/assk/zajecia/3/img/superrich1.webp" alt="super rich 1"></a></li>
	<li><a href="uj/zajecia/24-25z/assk/zajecia/3/img/superrich2.webp"><img src="uj/zajecia/24-25z/assk/zajecia/3/img/superrich2.webp" alt="super rich 2"></a></li>
	<li><a class="youtube-thumbnail" href="https://www.youtube-nocookie.com/embed/9LcIsJlB1HY"><img src="uj/zajecia/24-25z/assk/zajecia/3/img/9LcIsJlB1HY.webp" alt="노찾사 - 사계"></a></li>
	<li><a class="youtube-thumbnail" href="https://www.youtube-nocookie.com/embed/YjKRRdKg9Es"><img src="uj/zajecia/24-25z/assk/zajecia/3/img/YjKRRdKg9Es.webp" alt="How do people in shanty town of Korea survive through cold winter?"></a></li>
	<li><a class="youtube-thumbnail" href="https://www.youtube-nocookie.com/embed/VYuJGYJVA_o"><img src="uj/zajecia/24-25z/assk/zajecia/3/img/VYuJGYJVA_o.webp" alt="Elderly citizens in S. Korea fighting hunger amid inflation"></a></li>
	<li><a class="youtube-thumbnail" href="https://www.youtube-nocookie.com/embed/0tD83fgPiC0"><img src="uj/zajecia/24-25z/assk/zajecia/3/img/0tD83fgPiC0.webp" alt="[VIDEOMUG] 어떻게 이런 곳에서 사람이 살지?…청계천 70년대 / SBS"></a></li>
</ul>

<h3>Fragment 1</h3>

<p>Z domów znajdujących się za strumieniem dolatywał zapach pieczonego mięsa. </p>
<p>– Mamo, co to za zapach? – mimo że wiedziałem co to za zapach i tak spytałem matkę.</p>
<p>Matka szła dalej bez słowa.</p>
<p>– Mamo, co tak pachnie? – zapytałem ponownie.</p>
<p>Chwyciła mnie za rękę i nie zwalniając kroku, odpowiedziała.</p>
<p>– To zapach pieczonego mięsa. My też później takie zjedzmy.</p>
<p>– Kiedy będzie „później”?</p>
<p>– No już, pospieszmy się – powiedziała matka. – Jeśli będziesz się sumiennie uczył, to też będziesz mógł zamieszkać w ładnym domu i codziennie jeść mięso.</p>

<p>– Jestem głodna – powiedziała Mionghi delikatnie się uśmiechając.</p>
<p>– Co byś chciała zjeść? – zapytałem.</p>
<p>Mionghi złapała mnie za rękę. Zaczęła wyliczać na moich palcach, mówiąc:</p>
<p>– Lemoniada, winogrona, ramion, bułki, jabłka, jajka, mięso, ryż, wodorosty.</p>
<p>Nie udało jej się nawet doliczyć do ostatniego palca. Wydawało się, że w tamtej chwili nie potrzebowała nic więcej.</p>
<p>Byliśmy przekonani, że trzeba się uczyć niezależnie od okoliczności – w końcu bez nauki nie będziemy w stanie uciec z tej klatki.</p>

<h3>Fragment 2</h3>

<p>Mężczyzna, który wtedy ukłonił się ojcu, obiecał, że zbuduje most nad strumykiem, wybrukuje drogi oraz doprowadzi do zalegalizowania domów na naszym osiedlu. Naśladując dorosłych, gromko zaklaskaliśmy. Następny mężczyzna wspomniał obietnice przedmówcy o wybudowaniu mostu i wybrukowaniu dróg, kwitując je skierowaniem swojego poprzednika do pracy w charakterze burmistrza dzielnicy. On z kolei obiecał, że jako członek parlamentu chciałby pracować dla kraju i poprosił o nasze wsparcie. Dorośli znów zaklaskali, a my im zawtórowaliśmy. Zanim dorosłem, od czasu do czasu wracałem myślami do tamtego dnia. Ci dwaj mężczyźni bardzo zapadli mi w pamięć. Nienawidziłem ich. To byli kłamcy. Ich plany nie miały kompletnie sensu. Nie były tym, czego potrzebowaliśmy. Dużo ludzi miało już wiele różnych planów, ale i tak nic się nie zmieniło. Nawet jeśli udałoby im się coś osiągnąć, nie zmieniłoby to naszej sytuacji. Potrzebowaliśmy ludzi, którzy potrafiliby zrozumieć nasze cierpienie i potrafiliby nam w nim współczuć.</p>

<h3>Fragment 3</h3>

<p>Firma rozliczała wszystkich z ilości i jakości każdej wykonywanej przez nas pracy. Dawali nam trzydzieści minut na przerwę, w tym dziesięć na zjedzenie obiadu i dwadzieścia na granie w piłkę. Robotnikom pozostawało kopać piłkę, aż do utraty tchu, na niewielkim dziedzińcu. Nie rozmawiając ze sobą w ogóle, wylewaliśmy w pracy siódme poty. Pracowaliśmy bez chwili wytchnienia. Drukarnia nas wyzyskiwała. Harowaliśmy, aż do nocy, w stęchliźnie i hałasie. Oczywiście, to nie był stan prowadzący do szybkiej śmierci. Jednak złe warunki pracy i fakt, że nie płacili nam wystarczająco za ciężką robotę, bardzo działał nam na nerwy. W rezultacie, nasz prawidłowy nastoletni rozwój został zaburzony.</p>

<p>Nasze dobro zawsze było na przekór interesom firmy. Szef często używał określenia „recesja”. On i jego doradcy używali tego słowa, aby ukryć różne formy ucisku, które stosowali przeciwko nam. Kiedy indziej znów rozmawiali o bogactwie, które po ciężkiej pracy zostałoby równo podzielone pomiędzy robotników i kierownictwo. Jednak nadzieja, o której mówili, nie miała dla nas żadnego znaczenia. Zamiast nadziei chcieliśmy tylko, aby w naszej fabrycznej stołówce pojawiło się więcej dobrze doprawionej suszonej rzodkwi. Nie było żadnej poprawy. Robiło się tylko coraz gorzej. Awans, który zazwyczaj otrzymywaliśmy dwa razy do roku, zredukowano do jednego rocznie. Znacząco obcięto też stawki za pracę w nocy. Do tego zredukowano liczbę robotników. Zwiększyła się natomiast liczba obowiązków oraz godzin pracy. W dniu wypłaty robotnicy jeszcze bardziej uważali na słowa. Nie można było ufać nawet współpracownikom ze stanowiska obok. Każdy, kto tylko wspomniał o niesprawiedliwym traktowaniu, zostawał zwolniony bez uprzedzenia. Z drugiej strony drukarnia nieustannie się rozrastała. Prezes jednak nadal mówił o kryzysie, z jakim boryka się spółka. Powiedział, że nie będzie miał innego wyjścia, jak tylko zamknąć zakład, jeśli przegramy z konkurencją. Tych słów robotnicy obawiali się najbardziej. Szefostwo dobrze to wiedziało. Na samą myśl ogarniało nas przerażenie.</p>

<p>Większość robotników rozpoczęła pracę w młodym wieku, spędzając trzy lub cztery najważniejsze lata okresu dojrzewania w tej drukarni. Wykluczając zdobyte umiejętności techniczne, nie mają tu żadnych możliwości rozwoju. Ci młodzi robotnicy nie wiedzieli o świecie nic, poza tym, czego się dowiedzieli w drukarni. Nikt nie chciał tracić, zdobytego w pocie czoła, gruntu pod nogami. Szefostwu nie podobały się nasze poglądy. Robotnicy mieli jedynie wykonywać swoją pracę. Większość robotników uznawała obecny stan rzeczy za niemożliwy do zmiany. Nie było nikogo, kto mógłby otworzyć im oczy. Starsi pracownicy też nie mieli możliwości podzielić się swoimi doświadczeniami. Widzieli tylko, jak sprawy, które w głębi serca uznawali za słuszne, zmierzają w zupełnie niewłaściwym kierunku. O tak wielu rzeczach niczego nie wiedzieliśmy. Dla szefa było to bardzo korzystne.</p>

<h3>Fragment 4</h3>

<p>– Nie ma się czym martwić – powiedziała matka. – Oni są pierwszej klasy fachowcami. Nie ważne do jakiej drukarni pójdą i tak zarobią pieniądze.</p>
<p>– Jak się nie znasz, to się nie wypowiadaj.</p>
<p>– Dlaczego myślisz, że nie wiem, co mówię? Zmiana miejsca pracy też jest dobra.</p>
<p>– To się tak nie da. Drukarnie już są ze sobą w kontakcie. To takie same firmy. Nie ma zakładu, który przyjmie ich do pracy.</p>

<h3>Fragment 5</h3>

<p>Jego rodzina była bogata. Powiedział mi, że praca, którą teraz wykonuje, to nic innego, jak tylko drobny trening. Powinien był iść do firmy swojego ojca, w której musiałby zrobić coś znacznie ważniejszego. W nocy, gdy wracał do domu, dzwonił do rodziców. Po drugiej stronie słuchawki siedział jego ojciec, któremu zdawał sprawozdanie z pracy oraz szukał porady. Rozmawiał z ojcem stojąc niemalże na baczność. Po odłożeniu słuchawki przeglądał księgi rachunkowe prowadzone przez swoich pracowników, jedną po drugiej.</p>

<p>Żyłam z ludźmi z zupełnie innego świata. Różniliśmy się już od momentu narodzin. Matka mówiła, że mój pierwszy płacz brzmiał jak wrzask. Mój pierwszy oddech mógłby być tak gorący, jak droga do piekła. Nie otrzymywałam wystarczająco pożywienia, gdy byłam jeszcze w brzuchu matki. Jego narodziny były przyjemnym wydarzeniem. Mój pierwszy oddech był bolesny, jak rana polana kwasem solnym, a jego pierwszy oddech był przyjemny i słodki. Odmienne były także warunki naszego dorastania. On miał mnóstwo możliwości. Natomiast ja, a także moi bracia, nie doświadczyliśmy niczego więcej niż to, co było nam dane. Matka kazała nam nosić ubrania bez kieszeni. Podczas gdy on, dorastając, stawał się silniejszy, my rosnąc, stawaliśmy się słabsi.</p>

<p>Gdybyśmy się na siebie natknęli, zabiłabym go. On aż do teraz ani razu nie pomyślał o śmierci. Nie miał pojęcia o trudach, z jakimi ludzie borykają się w życiu. Nie wiedział też, że istnieje coś takiego jak rozpacz. Nigdy nie słyszał dźwięku uderzających o siebie pustych naczyń ani drżenia rąk, nóg, kolan czy szczękania zębów z zimna. Nie słyszał też jęków, które tłumiłam za każdym razem, gdy brał moje nagie ciało, kiedy tylko chciał. Był jednym z tych, którzy przypalali ludzi do czerwoności żelazem.</p>

</body></html>
